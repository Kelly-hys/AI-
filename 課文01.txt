1
<阿母的秘密>
我讀國小三年仔彼冬，阮規家伙仔搬去臺北拍拚。頭先，捌做塗水，嘛捌賣涼水。日子猶原攏袂得過。落尾，阮爸母排擔仔賣臭豆腐佮雞絲麵，做油湯的穡頭濟、大細漢攏愛鬥跤手。毋過錢水加真活，比佇庄跤較好過日。

讀五年的歇熱，有一暗我半暝起來放尿，聽著阿母咧共阿爸嚷：「咱規家伙仔拍拚遮久，誠無簡單。生理較穩定矣，想欲儉錢佇臺北買厝，你煞大主大意欲借錢予人。這擺我袂當順你的意啦！」

隔轉工早起，阿母神祕神祕共我叫去房間內，對衫仔櫥內底共貯錢的銅管仔提出來，內面有一疊一百箍的銀票，叫我陪伊去郵局開戶，因為阿母毋捌字，欲叫我替伊寫資料。後來，我才知影是賣糋粿的坤炎伯欲共阿爸借錢，阿爸無佮阿母參詳就答應矣。阿母驚阿爸做人愛面子，不時借錢予人，決定偷偷仔開一个口座共錢儉起來。伊講阿爸若無看著錢就較袂弄枴仔花。

口座辦好勢，我真好玄共阿母手內的寄金簿仔搶來相規晡久。彼是我這世人頭一擺摸著寄金簿仔，嘛是阮兜儉錢的第一步。自彼時，阿母收擔算數、的時攏會藏寡私奇，一站仔就會叫我陪伊去郵局。沓沓仔，阮兄妹仔逐个攏捌輪流陪阿母去寄錢，規家伙仔干焦賰阿爸毋知這个祕密！

佇我升國中彼年，夜市仔有𨑨迌人欲共阿爸敲油，阮阿爸無答應，就欹空來厝裡欲揤欲拍。後來，阮煩惱臺北無法度閣蹛落去矣，透暝共包袱仔款款咧，就坐夜幫車轉去庄跤覕。

轉去庄跤了後，阿母決定欲買地來起厝。彼暝，阮規家伙仔做伙參詳，阿爸講：「佇臺北四、五冬，生理雖然袂䆀，煞無賰偌濟錢，拍袂直啦！」落尾，阿母提出彼本寄金簿仔，阿爸看阮逐个攏微微仔笑，才發覺伊家己是上晏知影這个祕密的人。

阿母共口座內底佮阮幾个阿兄出社會趁的錢敆做伙，用來買地、起厝。雖然無啥夠，就共會仔錢標來相添。阮這口灶總算有一間家己的厝，這攏愛感謝阿母彼本祕密的寄金簿仔。

# 華語
<媽媽的秘密>

我讀國小三年級那一年，我們全家搬到台北打拼生活，曾經做過泥水工，也曾經賣過涼水。日子依然都過不下去。最後，我們父母擺攤子賣臭豆腐和雞絲麵，小吃店的工作多，大人小孩都要互相幫忙。不過錢多了，比在鄉下更好過日子。

讀五年級的暑假，有一天晚上我半夜起來小便，聽到媽媽在對爸爸吵：「我們全家打拼這麼久，實在不容易。生意比較穩定了，想要存錢在台北買房子，你卻擅作主張想要借錢給人。這次我不能順你的意了！」

隔天早上，媽媽神秘兮兮地叫我去房間，從衣櫃裡面把存錢的銅管拿出來，裡面有一疊一百元的鈔票，叫我陪她去郵局開戶，因為媽媽不識字，要叫我替她寫資料。後來，我才知道是賣粿的坤炎伯要向爸爸借錢，爸爸沒有跟媽媽商量就答應了。媽媽怕爸爸為人愛面子，時常借錢給人，決定偷偷地開一個帳戶把錢存起來。她說爸爸如果沒看到錢就比較不會亂花錢。

帳戶辦好了，我很好奇地把媽媽手裡的存摺搶來看了整個下午。那是我這輩子第一次摸到存摺，也是我們家儲蓄的第一步。從那時候起，媽媽收攤結算的時候都會藏一些私房錢，過一陣子就會叫我陪她去郵局。漸漸地，我們兄弟姊妹每個人都曾輪流陪媽媽去存錢，全家就只剩爸爸不知道這個秘密！

在我升國中那一年，夜市有遊樂攤販要向爸爸勒索，我們爸爸不答應，他們就趁空來家裡要威脅要打人。後來，我們擔心台北沒辦法繼續住下去了，整夜把行李慢慢地收拾好，就坐夜車回鄉下躲起來。

回到鄉下之後，媽媽決定要買地來蓋房子。那天晚上，我們全家一起商量，爸爸說：「在台北四、五年，生意雖然不錯，卻沒剩多少錢，應付不來啦！」最後，媽媽拿出那本存摺，爸爸看我們每個人都微微地笑，才發現他自己是最晚知道這個秘密的人。

媽媽把帳戶裡面和我們幾個哥哥出社會賺的錢合在一起，用來買地、蓋房子。雖然不太夠，就把標會的錢拿來補足。我們這一家終於有了一間自己的房子，這都要感謝媽媽那本秘密的存摺。

2
<院士的考驗>
我自細漢就志願成做一个碎形幾何藝術的專家。所以，我對十出頭歲的中學生時代就開始拍拚練習伊。一直到舊年秋天，我通過「三度碎形重湠」的鑑定，才沓沓仔有機會參加國家委員會的一寡外圍會議。算算咧，這頭仔尾已經有十外年的時間。

這門結合高等數學佮抽象美學的技藝，捌佇咱國非常的時行。可惜的是，雖罔一个國家文明的強弱佮碎形幾何藝術發展的深度有絕對的關係，毋過佇這个時代，猶是有真濟輕浮派的理論家毋捌伊，不時介入打壓伊，結果造成伊目前的衰弱。

就佇我專心咧進一步研究「四度碎形重湠」的一个早起，A先生竟然親身來到阮兜敲門。伊提名誌予我的時，我誠實毋敢相信。A先生，是咱國碎形幾何藝術的最高院士，嘛是唯一一个通過國際委員會鑑定的藝術家。

伊一生的成就是玻璃珠所構成的一座兩層樓懸的大型作品，遠遠看去七彩金光閃爍，予觀者的目睭褫袂開。近看，會發現伊結構面的精巧幼路，是「七度碎形重湠」的優秀作品。佇每一个單元內面鑲入一重小單元結構群，這个小單元結構群的每一个單元紲落閣對內面湠。按呢，每一个小單元就閣對更加精巧的內面湠入去。一重湠過一重，總共是七重，結構完整而且對每一个角度看攏誠有趣味，會使講無任何敗筆。整體看起來，就親像是吸收無數變化佇內面的一个小宇宙。

假使咱干焦是為著碎形技術的偉大去理解伊，咱會使講A先生是這个時代上偉大的藝匠。毋過事實毋但按呢，當你徛佇伊的作品頭前，你慢慢仔看，你會發現故鄉的形象敢若出現佇你的面前。你若閣斟酌看，囡仔時代的故鄉甚至爸仔母的形影嘛沓沓仔浮現。伊沓沓仔成做咱感情的投射，無一下手，咱就會佇伊的頭前流目屎。這是伊正港了不起的所在。

國際委員會予伊的評價是佇作品裡同時展現上帝創造的偉大奧妙、對全人類的愛、佮鄉土感情的深度，是人類精神成就的重要里程碑。

真想袂到，遮爾受人尊敬的一个藝術家會來到阮兜揣我。閣較奇怪是，伊表情苦惱，較細膩看，會感覺伊若欲哭。

「A先生，大駕光臨寒舍，毋知……」

「佇三度重湠的鑑定會，我詳細看過你的作品。你若繼續拍拚，應該真有機會，這馬你佇四度重湠方面的技術試甲按怎？」

「猶愛練習，你看這幾个所在，我毋知你敢會使……」我想欲藉這个機會請教伊一个大難關。

「少年人，真好，加練習真好。」伊按呢講，猶原憂頭結面，看會出來伊無拍算欲教我。

「恕我大膽，先生，你到底有啥物心事？」

「唉！我先問你，為著碎形幾何藝術，你已經有幾若工無睏矣，著無？」

「是啊。」

「啊，誠實是甜美的日子啊。」伊的目睭微微，白色的長喙鬚頂懸出現一个微笑，隨就閣消失去。伊繼續講：「我拍算將我的作品毀掉，毋過委員會𪜶毋准我。你應該知影，我無法度閣進步矣，我的作品就是按呢。每一日看見我的作品，我的作品就親像當面咧恥笑我，敢若咧宣佈伊就是我創作力的上尾氣。仝款啊，我真欣羨我第一擺完成三度碎形重湠的日子，佮你這馬仝款，充滿活力，有趣味。」

「先生，請莫按呢講。看你的作品是誠濟人的安慰，而且你的作品是遮爾偉大，一無缺點……」

「唉，老弟啊，毋是無缺點，我共你講，有一个誠大的缺點。愛到你像我按呢的時，你就看會出來。我逐日一想著這，我就睏袂去。」

「按呢，你按怎拍算？」

「為著彼个缺點，我必須愛將我的作品毀掉重做，假使……唉，假使……」

我想，伊是欲講「假使時間有夠」，毋過，伊猶是無講出喙。

「所以我想欲聽你的意見。」

我講：「毋管按怎，做一个決定總是著的。你若感覺按呢，就應該將伊毀掉。」

伊哈哈大笑，手貼我的肩胛頭，講：「我就是知影你會按呢講，所以才會來揣你的。老弟啊，這是一个考驗。碎形幾何藝術，是一門團體精神的藝術，嘛是一門面對缺點的藝術。每一个準備欲進入第四度碎形重湠技術的人，基本攏愛先瞭解這件代誌。真可惜，你無通過我的考驗，所以我建議你放棄這門藝術。這是為你好。對這馬開始！」

伊苦惱的表情已經走甲無影無跡，這馬換做是我的苦惱，我想欲哭。

「這無公平。」我對伊抗議。我講：「這無公平，我是為著你才按呢講的。」

伊真客氣向我告辭，越身行出阮兜門口。

「我是為著你才按呢講的！」

伊無插我，干焦尻脊骿對我，手輕輕仔擛一下，無閣講啥物。

華語
<院士的考驗>
我從小就立志成為一個分形幾何藝術的專家。所以，我從十幾歲的中學生時代就開始努力練習它。一直到去年秋天，我通過「三度分形重疊」的鑑定，才漸漸有機會參加國家委員會的一些外圍會議。算一算，這前前後後已經有十多年的時間。

這門結合高等數學和抽象美學的技藝，曾在我們國家非常流行。可惜的是，雖然一個國家文明的強弱和分形幾何藝術發展的深度有絕對的關係，但在這個時代，還是有很多輕浮派的理論家不了解它，時常介入打壓它，結果造成它目前的衰弱。

就在我專心進一步研究「四度分形重疊」的一個早晨，A先生竟然親自來到我家敲門。他拿出名片給我的時候，我實在不敢相信。A先生，是我們國家分形幾何藝術的最高院士，也是唯一一個通過國際委員會鑑定的藝術家。

他一生的成就是由玻璃珠所構成的一座兩層樓高的大型作品，遠遠看去七彩金光閃爍，讓觀者的眼睛移不開。近看，會發現它結構面的精巧細緻，是「七度分形重疊」的優秀作品。在每一個單元內部嵌入一層小單元結構群，這個小單元結構群的每一個單元接著又從內部延伸。這樣，每一個小單元就又從更加精巧的內部延伸進去。一層疊過一層，總共是七層，結構完整而且從每一個角度看都很有趣味，可以說沒有任何敗筆。整體看起來，就像是吸收無數變化在內部的一個小宇宙。

假如我們只是為了分形技術的偉大去理解它，我們可以說A先生是這個時代最偉大的藝術家。但事實不只如此，當你站在他的作品前面，你慢慢地看，你會發現故鄉的形象彷彿出現在你的面前。你如果再仔細看，孩童時代的故鄉甚至父母的身影也漸漸浮現。它漸漸成為我們感情的投射，不一會兒，我們就會在它的面前流淚。這是它真正了不起的地方。

國際委員會給他的評價是在作品裡同時展現上帝創造的偉大奧妙、對全人類的愛、和鄉土感情的深度，是人類精神成就的重要里程碑。

真想不到，如此受人尊敬的一個藝術家會來到我家找我。更奇怪的是，他表情苦惱，仔細看，會感覺他好像要哭。

「A先生，大駕光臨寒舍，不知道……」

「在三度重疊的鑑定會，我詳細看過你的作品。你如果繼續努力，應該很有機會，現在你在四度重疊方面的技術練得怎麼樣？」

「還需要練習，你看這幾個地方，我不知道你能不能……」我想藉這個機會請教他一個大難關。

「年輕人，很好，多練習很好。」他這樣說，依然愁眉苦臉，看得出來他沒打算要教我。

「恕我大膽，先生，你到底有什麼心事？」

「唉！我先問你，為了分形幾何藝術，你已經有幾天沒睡了，對不對？」

「是啊。」

「啊，實在是甜美的日子啊。」他的眼睛微微，白色的長鬍鬚上面出現一個微笑，隨即又消失了。他繼續說：「我打算將我的作品毀掉，但委員會他們不准我。你應該知道，我沒辦法再進步了，我的作品就是這樣。每一天看見我的作品，我的作品就像當面嘲笑我，彷彿在宣布它就是我創作力的最後一口氣。同樣啊，我很羨慕我第一次完成三度分形重疊的日子，和你現在一樣，充滿活力，有興趣。」

「先生，請不要這樣說。看你的作品是很多人的安慰，而且你的作品是如此偉大，沒有缺點……」

「唉，老弟啊，不是沒缺點，我告訴你，有一個很大的缺點。等到你像我這樣的時候，你就看得出來。我每天一想到這個，我就睡不著。」

「這樣，你打算怎麼辦？」

「為了那個缺點，我必須要將我的作品毀掉重做，如果……唉，如果……」

我想，他是要說「如果時間夠的話」，但是，他還是沒說出口。

「所以我想聽聽你的意見。」

我說：「不管怎樣，做一個決定總是對的。你如果感覺這樣，就應該把它毀掉。」

他哈哈大笑，手拍我的肩膀，說：「我就是知道你會這樣說，所以才會來找你的。老弟啊，這是一個考驗。分形幾何藝術，是一門團體精神的藝術，也是一門面對缺點的藝術。每一個準備要進入第四度分形重疊技術的人，基本上都要先了解這件事情。很可惜，你沒通過我的考驗，所以我建議你放棄這門藝術。這是為你好。從現在開始！」

他苦惱的表情已經消失得無影無蹤，現在換成是我的苦惱，我想要哭。

「這不公平。」我對他抗議。我說：「這不公平，我是為了你才這樣說的。」

他很客氣地向我告辭，轉身走出我家門口。

「我是為了你才這樣說的！」

他沒理我，只是背對著我，手輕輕地揮了一下，沒再說什麼。



